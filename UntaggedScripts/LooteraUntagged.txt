Thodi savdhaani baratne mein aap hi ka faayda hai
kanoon kabhi bhi lagoo ho sakta hai
Apni viraasat hum nahin bechenge Majumdar
Nahin bechna hai to trust bana leejiye
uss mein bhi waqt lagta hai
Baki sab zamindar babu log bhi yahi kar rahe hain
Kya hua
Dr  Guha ko bulvaiye
Apni Pakhi ko baar baar iss haalat mein hum dekh nahin sakte Guha
Dama hai Zamindar Babu
Jaanleva tab hoga jab hum bagal mein na ho
Pakhi bete
Kahan kho gaye the
Tum kab se uthi hui ho
Mujhe uthe to dus minute ho gaye lekin aap to aise ek tak dekhe ja rahe the haath bhi aise
Pankha jhal raha tha buth ki tarah
Abhi kaisa lag raha hai
Achcha lag raha hai
Laga kya
Maine tumhe kabhi bheel raja ki kahani sunayi hai
Bahut pahle bheelon ka ek raja hota tha
bahut taakatvar
koi usse maar nahin sakta tha
Sab darrte the usse
sainkdon baar angrezon ne inke jungalon mein dhava bola
usse hazaaron teer maare
talwaar se kaata 
lekin vah marre hi na
phir unko pata chala
ki iss bheel raja ne apni jaan ek tote mein rakh chhodi hai
ab lakhon tote jungle mein
kaise dhoonde iski jaan kiss tote mein hai
To unhone ek jasoos bheja
Ek sundar sa jasoos
bheel uske pyaar mein padh gaya aur shaadi kar li
ek din uss jasoos ne bhaanp liya ki kiss tote mein bheel raja ne apni jaan daal rakhi hai
phir aav dekha na taav  yoon pakda tote ko aur
Phir
Phir vah marr gaya
Beta mera tota aap ho
aur aap ko agar kuch ho gaya na  to main marr jaoonga
Manikpur mein bhi bijli aa gayee
Aur rukegi kab tak
Matlab
Sadak ka baanya taraf pakad kar chaliye
dheema chaliye
bhida gaya to samasya ho jaayegi
Bhida gaya to aapne bhidaaya
nahin bhida to hum chala rahe the
Arre dekh ke
naukri se barkhast karvaayengi humko
Pakhi Di
Kahan gaya
Yamraaj ke dvaare gaya aur kahan jaayega
Paapad ban gaya hoga usska aur kya
Galti hamaari thi bhaiya
hum hi bhidaaye
Didi to bas handle thaame thi
Tum kya kar rahi ho
Doctor chacha aa rahe hain
Bete aap log ghar jaao
usse kuch nahin hua hai
theek ho jaayega
Tincher iodine charcharaayega
Bechaara
Sarakiye
Kaahe
Ek to bechaare motorcycle vaale ko naale mein dhakelte ho
gaadi chalaana nahin aata aur poochte ho kaahe
Hum dhakele
Nahin to kya hum
Aayiye
Aap baar baar mazaak samajh kar taal dete hain
Zamindari unmoolan ka kanoon aaj  kal  kabhi bhi lagoo ho gaya to daanye haath ko baanya bhi nahin milaga malne ke liye
Kya kharaabi aa gayee thi uss mein
Iska paleeta udd gaya tha
kissi ne bahut bandbujh kiya hai iske saath
andar hota hai jisse roshni hoti hai
Bijli se nahin hoti roshni
Bijli se paleeta jalta hai jisse roshni hoti hai
Hahn  pata hai
vah jo bhi hota hai
poori haveli mein lagvaana hai
jo bhi kharcha aayega Majumdar sahab ko di deejiyega
Aur vah kya bola tha  Paleeta ka doosra naam
Aap zara bhi gambhir nahin hai
aapko samajh mein nahin aa raha ha ki kuch nahin bachega aapke paas adhiniyam lagoo ho gaya to
Ye kanoon kabhi nahin lagoo hoga
Hoga
Sarkar mein na to maharaajein baithe hain na zamindar
jo aapki vakaalat karenge
Vah jog baithe hain jinki aankh mein tabhi se kirkiri hai jab vah aapke neeche paida hue
yah log prajatantra ke naye zamindar hain
Pandrah acre zameen se ek dhela zyaada nahin rakhne denge aapko
Koi baat nahin
pandrah acre hi sahi
Aur kamaai kahan se aayegi
Pandrah acre ka to lagaan aayega
Zamindar khatam lagaan hazam Babuji
khud hi khet jotna padega aur agar jutvaaoge to tankhwa deni padegi
Hamaare baba hamesha aapas mein bahas kyon karte hain
Pata nahin mere baba ko lagta hai Zamindar Babu samajhte nahin hain
aur Zamindar Babu ko lagta hai mere baba aise hi bakte rahte hain
Kya bakte hain
Udhar
Kahiye
Mera naam Varun Shrivastav hai
Kaun jagah se padhaar rahe hain
Yahin rukiye 
Dilli ke aajal savediya se aaye hain
Kahan se
Angrezi jagah hai
Archaeologist hai
hamaari mandir ki zameen ke chaaron taraf khudai karna chahte hain
kahta hai koi puraani civilisation dabi padi hai
hamaari zameen ke neeche
Raat ko khaane pe aa raha hai
khud hi pooch lena
Peeche mat dekhna
Jis gaadi se aaj aapki takkar hui usse chalaane vaale ka naam Babu Singh tha
Ji
aur aapka naam kya hai
Zyaada hoshiyar banne ki koshish mat karo kyonki tum ho nahin
Ji aap un dono mein se kaun vaali hain
Ye hamari beti hai Pakhi
Ji
Aur Pakhi bete  ye hai vah gentleman jinke baare mein
Namaste
Likhna chahti hai hamari beti
vaise  likhti burra nahin hai
hamari library ki har kitaab par apna naam likh rakha hai
Baba Hum achcha likhte hain
kaafi kam bolti hain aap Pakhi ji
Ji
Archaeologists mujhe hamesha lagta tha ki koi umradaraaj puraane jang lage log hote honge
jo makdee ke jhalon mein apni jeevika dhondte hain
Shayad isiliye hamaare department ko puraatan vibhaag kaha jaata hai
Rah kahan rahe ho tum
Circuit house mein
mandir ke paas hai
Yah apna maatha kahan phod liya
Meri motorcycle ki ek gaadi se mutbhed huyi thi
Manikpur mein
Ji
Kaun chala raha tha
Main hi chala raha tha
Dono ek saath chalaaoge to phir mutbhed to hogi hi
Main motorcycle chala raha tha
Aur gaadi pata nahin  koi nauseekhiya chala raha tha
itni chaudi sadak par ek itni si motorcycle
phir bhi ussi mein bhidaane ja raha tha
inn andhe nauseekhiya ko gaadi kyon koi chalaane deta hai meri samajh mein nahin aata
Jaldi thanda paani layiye
Shukra hai tum iski coffee ke neeche aaye kyonki vah gaadi jisse tum bhide the agar ye chala rahi hoti to phir shayad haath bacha hi nahin hota jalne ke liye
Ek baar baitha tha main is nauseekhiya ke bagal mein
hum log bazaar ki taraf gaye
jaisa hamesha hota hai  hamaari gaadi dekhte hi log jhuk ke pranaam karne lag gaye
Unko dekh kar hamaari Pakhi bhi jhuk jhuk ke jawaab dene lagi
aur gaadi seedha aata chakki mein
Kaali gaadi safed vaapas aa gayee
Agli baar baithna seedha khaai mein le jaakar utaaroongi
saari Zamindari bhool jaaoge
Sarkar ne aapko pata hai na Zamindar unmoolan aayog baithaaya hai
kabhi bhi kanoon lagoo ho sakta hai
Matlab
Kanoon ban gaya to Zamindaron ka sab kuch rashtriya khazaanon mein chala jaayega
Is se pahle ki sab jabt ho jaaye agar aap apni viraasat bechna chahe to main aise kuch khareedaar jaanta hoon  Jinse aksar hamaare department ka kaam chalta hai
achchi keemat bhi dete hain aur moonh bhi band rakhte hain
Kai dinon tak chulha roya  chhaki rahi udaas
kai dinon tak kaani kuttiya soi unke paas
kai dinon tak lagi bheet par chhipkaliyon ki gasht
kai dinon tak choohon ki bhi haalat rahi shikast
Daane aaye ghar ke andar kayi dinon ke baad
dhuan utha aangan se oopar kayi dinon ke baad
chamak uthi ghar bhar ki aankhen kai dinon ke baad
kauve ne khujlaayi pankhen kayi dinon ke baad
Baba Nagarjun asli naam Vaidhnath Mishra
Mere nanihaal Darbhanga ke rahne vaale the
Tumne kya bataya tha  kahaan rah rahe ho tum
Aapne kaafi asar jamaya hai Varun Babu
uss badboodaar circuit house ki jagah ye shaandaar haveli
Ye jagah paanch sau saalon se vaisi ki vaisi hi hai
Na to humne kissi ko yahaan kuch banaane diya hai na bigaadne
Jo saaf safaai hoti rahi hai vah Majumdar sahab ke saamne hoti hai  aur inke pahle inke Pitaji ki dekhrekh mein hoti thi
Aur ye Kali ki murti Roychowdhury khaandaan ki dharohar hai
kam se kam teen sau saal puraani hai
Main dekh sakta hoon
Kuch samajh mein aa raha hai Debdas Mukherjee
Sab kuch samajh mein aa raha hai
mere Ma Babuji aise hi baat karte hain
Bangali seekh lo  abhi nahin to kabhi na kabhi seekhna padega
Baazi dekhi hai tumne
Dekhi chahiye tumhe
isse kahte hai picture
Dev Anand number ek ka juaari hai iss mein
Aur kya hota hai  ek samay aisa aata hai ki usse chunna hai
Bahut saara paisa aur uski bahan ki zindagi
ya sab kuchh chhod de sirf pyar ke liye
dekhna chahiye kya karta hai vah
aur kya ladta hai
aisa khada hokar
Saamne se jitne chaahe lampat aa jaaye  majaal hai ki uske baalon ka style bigad jaaye
Aur iss picture ka nirdeshak naya aadmi hai koi Guru Dutt
naam suna hai
Nahin
Sunoge ek din har koi sunega
Yah dono mandir ke beech ki jo jagah hai hum yahaan khudaai karenge
Idhar hamaara camp lagega
Aur kuch mazdooron ki zaroorat padegi hamein
milenge
Aap logon ko yahaan khudaai karni hai
kya karna hai
Khudaai
Phir savaal ye hai ki aapko khodna aata hai
Sahib  yah kudaal kaahe ke liye laaye hain
khodne ke liye hi to laaye
Hum khod kyon rahe hain
Hum khod rahe hain kyonki zameen hai usse khodte hain
Matlab andar kuchau dabal hai ki bas gadhha banana hai
Andar hi to hai jo hai baahar to sirf
Vah bhai mujhe nahin pata
bade saahab ko pata hai
Ye theek hai
Sab bahut khush hai
Sab nahin
Yah bageecha bhi le jaayenge
Hahn
Lekin le jaake karenge kya
Baant denge gaon vaalon mein
sab muft ke aam khaayenge
Ustad Allahrakha tabla baja rahe hain pet mein maare gud gud ke haalat kharab hai
Pahli rohu jab tak kaanta nahin kaategi tabla bajta rahega
parampara janaab
Tab tak to Vilayat Khan bhi bajaana shuru kar denge
Zamindari hamari khatam hui hai  machliyan kyon maatam mana rahi hai
itna hi dukh hai unko to Baba ke kaante par jaan kyon nahin de deti
Galat jagah ja rahe ho Varun babu
Tum paagal ho gayee ho
main to aise hi dekh rahi thi udhar
Aise kaise dekh rahi thi mujhe bhi dikh raha hai
Kaise dekh rahi thi
Vaise  jaise dekha jaata hai  tab jab ho jaata hai
Kya ho jaata hai
Tumhaare bhookh ke kaaran dimaag bhi chhutti par chala gaya hai
Naaraaz kyon ho rahe ho
Tum jo paka rahe ho
main to bas un khayali pulao mein dam bhar raha hoon
Kuch nahin paka rahi hoon main
Mahine ke aakhir mein aap bhi
chhod ke chale jaaoge Varun Babu
Main aur mere tote ke alaava koi saath nahin rahne vaala
Bhaiya ye chitrakaari aapke bas ki baat nahin hai
na to aap raja ho na Ravi Varma ho
yah rang holi ke liye bacha kar rakho
canvas par kyon barbaad karte ho
Beta Debdas ek din jab masterpiece banaoonga na tab dekhna
Masterpiece to baad mein banega pehle uspe koi rang to daalne ki himakat karo
canvas hai khaa nahi jayega
Mujhe painting seekhni hai
Abhi achaanak ye painting ka bhoot kahaan se savar ho gaya
Achaanak nahin savar hua hai
Bachpan se savar hai
aap hi to dikhaate rahte ho
kitni baar kaha hai maine  mujhe bhi karni hai painting
Tumne kabhi nahin kaha
Kaha tha
aap kabhi sunte hi
kahaan ho jab main kuch kahti hoon
Bol do Majumdar ko
dhoond laayega kissi ko
Devyani ko bhi pooch lo
Usse khaana banaane ki alaava kuch nahin jaanna seekhna hai
Aur baahar kissi ko dhoondne ki kya zaroorat hai
apne Varun babu kaafi achche chitrakaar hai
Hamein pata hai aap kaafi vyast ho apni khojbeen mein
phir bhi  agar ek do ghante nikaal lete to
Ye bhi seekh legi aapse
khush ho jaayegi
Aur humko bhi pta chal jaayegi iski chitrakaari
aur isse bhi
Apni chai to khatam karte jaao
Tumne kabhi deewal bhi rangi hai
Uss canvas ko bas ghoorte hue hi dekha hai tumhe
khudai se putaai tak ek hafte mein
aapki raftaar kabile tareef hai Varun Babu
Master Moshai Badi kahte hai isse
Toh
Bas bata raha hoon
vaise Pakhi ko padhaane tumse pahle koi master moshai kabhi nahin aaye
vah gayee thi unke paas Shantiniketan mein padhne
Tumko bahut pata hai
Sherlok Holmes ki aulaad ho tum
baahar chowk ke baniye se poochtach karke aaye ho
Ye tumko bhi pata hai aur humko bhi ki ye poori kasrat kyon ho rahi hai
bholapan apna usko dikhaana jo tumhaare pyar mein podhti ja rahi hai
mujhe nahin
aur jab Bajpai uncle aayenge to unko samjhaana ki kyon painting sikha rahe the
Jo jo aap mangaaye rahe Varun babu sab to nahin mila
baaki sab paint  brush  keen laaye hain
Kaisi lag rahi hoon
Bahut sundar
ab jaao
Dhakka kyon de rahi ho
Ab kya
Agar kuch nahin hua to
Matlab
Agar unka pahle se hi koi ho to
Unse baat nahin karogi to pata kaise chalega hai ya nahin
Ab jaao
Pahle kabhi koshish ki hai
Mera matlab jab Shantiniketan mein padhti thi  kuch to seekha hoga
Aapko pata hai main Shantiniketan mein padhi hoon
Nahin matlab Zamindar babu ki beti ho na
Thoda bahut seekha hai
Mujhse kya seekhna chahti ho
Aap bataao
Landscapes se kyon na shuru kare
nature ko canvas par utaarna aasaan hai
haath bhi sadh jaayega  phir dheere dheere
Nahin
humko seb aur aam banaane ke baad sabse pahle landscapes hi sikhaya tha
bahut aasaan hai
hum portraits kyon nahin seekh sakte
Aapko bharosa nahin hai maine landscapes pahle kiya hai
dikhaoon
Pakhi begins to draw on the easel with ease
Yah mandir ke bagal mein jo khaadi shuru hoti hai
dekhi hai na aapne
Ye to bilkul Tumko to pata hai
Mujhe bas pattiyan banana nahin aata
hamesha galat banaati hoon
Pattiyan Bahut aasaan hai banaani
Dikhayiye
Thoda hara lo aur thoda kaala aur
Ye kya hai
Pattiyan
Ye Modern Art mein aise hi pattiyan banti hai
Tum unko sikha rahi ho
Ab class chalte rahne ke liye kissi ko to sikhaana hoga aur kissi ko seekhna
hai ki nahin
Babut badhiya
banne chale rangrez pakde gaye angrez
Kya bola tha maine
unke andar bhi vahi kulbula raha hai jo tumhaare andar se ubal ubal kar baahar aa raha hai
Mai to hamesha se painting seekhna chahta tha
ab mauka mila hai to seekh raha hoon
Achcha banaate hain
Maine banaya hai
Matlab achcha sikhaate hain
Ye kaun sa department hai
Aadesh par sarkaari muhar lagi hai  dekh leejiye
Yah
aapko East India Company ne diya tha hamare Dadaji ko
Do sau saal puraana hai kam se kam
Usse zyaada
Ye kya kar rahe hain aap
Yah hamaare itihaas ki dharohar hai jo sarkaari khaazaane mein jaayegi aur vahaan se shaayad sangrahalaya mein
Yah hamaare Roychowdhury khandaan ki dharohar hai
Ye aap nahin le ja sakte
East India Company ne aapko jo bhi diya tha vah unka nahin tha
unhone churaya tha
agar aap nahin denge to hamein aapko giraftar karke lena padega
Kitni baar kaha aapko  lekin hamesha taal dete the
Abhi bhi waqt hai
vah dobaara aayenge  baar baar aayenge
jo nahin le gaye hain usse bacha lo
Main hamesha itni jaldi mein hoti hoon ki baba mujhe Pakhi express bulaate hain
Kya karna chahti ho tum
Main likhna chahti hoon
mujhe dher saari kitaabein likhni hai
kabhi kabhi sochti hoon yahaan se bhaag jaoon apne Dalhousie vaale ghar mein aur vahaan baith kar likhti rahoon  likhti rahoon
baahar barf girti rahegi aur andar main
Likhti rahogi likhti rahogi 
Bahut sundar jagah hai Dalhousie
aur jab barf padhti hai na  thand mein Bahut mazaa aata hai
Vahaan pe ek raja ka mahal bhi hai na
Hahn  Jandrighat Mahal
Unke Raja ke paas kitna kuch hai  Baba se dus guna zyaada
Aur unke paas ek bahut keemti Ganesh ki puraani murti hai
Sach mein
Hahn
khaalis sone ki Paanch sau saal purani
Tum ye sab jo khudaai dhoondai karte ho tumhe achcha lagta hai
Mujhe yahi hai jo aata hai
Jo karta hoon uske alaava kabhi aur kuch kiya nahin
Agar kabhi mauka mille kuch karne ka to kya karna chahoge
Bataao na
Ek baar marne se pahle Chandratal dekhna chahta hoon
Vah kahan hai
Manali se bahut aage  Himalay ke beechon beech  Neela hara paani
Aur zara si bi awaaz nahin Bilkul bhi nahin
Nahin
Aur
Ek aisa masterpiece paint karna chahta hoon jisse log yaad rakhein
Sach mein
Kissi ko bataana nahin
Aur bataya toh
Aap ko ye khandar  puraani murti  puraane mandir in sab ke ilaava kuch samajh mein nahin aata na
Kya hua
Bahut bahut dhanyavaad karna chahta hoon aapka
Aap mujhe sharminda kar rahe hain
Main kabhi usse akele jaane nahin deta
kab pata daura aa jaaye
vah bol ke thodi na aata hai
saavdhan  main aa raha hoon
Kabhi bhi koi bhi zaroorat pade maang leejiyega  jo chaahe
hum denge hamaara vaada hai
Pakhi achchi ladki hai
Aur jaate jaate tumhe uska dil todna padega
Tum todoge
todna to padega hi na
Usse itne sapne mat bunaane do ki jab tum jaao vah marr hi jaye
Aur agar main ye kahoon ki mujhe Pakhi se vaakai pyar hai to
Pyaar karne ki suvidha aapko nahin hai Shrivastav sahab
Aap pyar mein badkismati ke mulaajim hain
aapko pyar karna ho to anumati leni padegi
Aur anumati vah kathordil chacha aapko denge nahin
Neeche jaakar ek is taraf seedha khodna hai  doosra theek ulti disha mein
pahle ulti disha mein khodo aur saari saari mitti baahar nikaal kar khaali karo
Memsahib
Aaj aap class mein nahin aaye
Hahn  hamaara kaam khatam hone vaala hai
samay bhi kam bacha hai  isliye
Aap chaho to hum yahaan bhi seekh sakte hain
Nahin    yahaan nahin
Koi baat nahin
to kal aap aayenge na
Kal
Nahin
Parson
Tarson
Narson
Agle hafte
Agle hafte hum vaapas jaa rahe hain
Koi baat hai jo aap kah nahin rahe hain
Kuch galat hua hai humse  Naraaz hain aap
Nahin    Pakhi ji  kaafi kaam hai yahaan
mere log mera moonh dekh rahe hain
Main bhi to vahi kar rahi hoon
Behtar hoga aap jayiye
Behtar hoga aap mar jaayiye
Kam kar len
Tum aisa kyon kar rahe ho mere saath
Kya ho gaya hai aaj tumhe
Hamein kya ho gaya hai
Aapko kya ho gaya hai
Aisa kyon kar rahe hain aap mere saath
Jaise ki aap humse milna hi nahin chahte ho
Hamara koi maayna hai aapki zindagi mein
Kuch mahsoos hota hai aapko hamaare liye
Jo samay humne sang mein bitaaya
Vah Tumhe painting seekhni thi
Aur kya sikhaayi aapne
jab aapko aata hi nahin tha painting karna to kyon hahn kiya aapne
Tabhi mana kar dete
Aur vah raat
Kyon
Aap mujhse pyaar karte hain Varun babu
Mera dil rakhne ke liye hahn bol deejiye
Majdooron ke jaane ke baad hum Iss disha mein mein khodenge
jo mitti yahaan se niklegi vah yahaan jaayegi
teen raaton mein hamein
Vah humse pyaar nahin karte Devi
Vah jhoot bol rahe hain
Itna mat socho
jo kiya sahi kiya
Mere sar par mandraate mat raho
meri antaraatma ban ke  So jaao
Hamaari gaadi lene aa rahein hain kal
Kolkata ke ek laatsahab ko bechi hai
Duniya badal gayee hai Varun Babu
aap logon ki behtar ho gayee hai  hamari khatam ho gayee hai
Itni gehri aadat ho gayee thi iss zindagi ki ki aapke  Majumdar ke saavdhan karne par bhi lagta nahin tha ki zamindari lutne ka matlab sab chala jaayega
aap log angrezon se aazaad ho gaye  hum aazaadi se barbaad ho gaye
Abhi bhi bahut kuch hai aapke paas
jiski antarashtriya bazaar mein kaafi keemat hai
khareeddaar abhi bhi ghoom rahe hain chaaron taraf
Sarkar hamein barbaad karna chahti hai kyonki unhe lagta hai hum angrezon ke dost the
hum majboor the
Aazaad Hind fauj ko kitna paisa diya humne
hamaari galti hai agar sarkar unki aazaadi ki ladaai accept nahin karti hai
Jaao tum tumhe bhi apna kaam karna hai
jaao
Bula lo unhe
Bech daalo sab
bechbach ke chala jaata hoon angrezon ke desh
bula lo
abe Debdas    uth
Usse andar rakh
Tumne maara mujhe
Zamindar bechne ko taiyyar hai
Zamindar Babu do din baad hum bhi chale jaayenge
Mahina poora ho gaya  Itni jaldi
Hamaara kaam khatam ho gaya
Samay hi barbaad kiya    milla kuch nahin
Mat jaao
Please mat jaao
Kya likh rahi ho
Koi kahaani likh rahi ho
Kya kahaani
Kahaani hai bas
Kahaani mein kya hai
Ladka hai kahaani mein
Aur ek ladki
Dono pyar karte hain ek doosre
Nahin
Pyar mein padne vaale hain
Pata nahin
Dono baat kar rahe hain
Ladka kuch pooch raha hai
Vah jawaab nahin de rahi hai
naraaz hai ladke se
Kyonki vah jaa raha hai
Kyonki vah bahut savaal poochraha hai
Aur ladki kya kar rahi hai
Vah usse bata rahi hai ke itne savaal mat poocho
To usne savaal poochne band kiye
Vah bewakoof hai
usse bolne par bhi kuch samajh mein nahin aa raha hai
Usne ladki ko bataaya  ki vah kitni sundar hai
ki usse sundar duniya mein koi nahin hai
Nahin
Aur ladki ne ladke ko bola ki vah duniya mein sabse zyaada usse pyar karti hai
Nahin
Phir vah kab bolegi
Kab bolegi
Subah ho gayee
mujhe jaana hai
Pakhi bete
Usko bolo mujhse milne ko
Tum jaao
Aur darwaaze band kar do
Vaapas kab jaa rahe ho
Parson
Kabhi humne tumhaare Ma Babuju ke baare mein nahin poocha
Mere Ma Babuji nahin hai
Mujhe yaad bhi nahin vah kaise the
mere chacha ne mujhe paala  padhaya
saara kaam sikhaya
Jo bhi main jaanta hoon sab unka sikhaya hua hai
Hamaara department bhi vahi chalaate hai
Vah kahan rahte hain
Kalkatta mein
Unse mil sakte hain hum
Kya baat hai
Vah nahin milenge
Kyon
Vah manaa kar denge
Kya mana kar denge
Unko pata chala Pakhi ke baare mein to mujhe goli maar denge
Zamindari to ab chali gayee hai
Jo sarkar chhodegi ya tum bikvaaoge usske alaava Pakhi hi ek hai jo hamara hai
Kal raat bhar vah tumhaare saath thi aur hum uske kamre mein uska intezaar kar rahe the
Hamaare yahaan nahin hota jo tum dono ne kiya
kahin bhi nahin hota  Aur jab hota hai
Main Pakhi se shaadi karoonga
Main bas chacha ko nahin bata sakta
Hum shaadi karke kahin aur chale jaayenge
Main Pakhi ko bahut pyaar karta hoon
Main poori koshish karoonga usse khush rakhne ki
Main jaan laga doonga lekin usse dukh nahin pahunchne doonga
agar aap anumati dein to
Main jaanta hoon pakhi tumhaare saath khush rahegi
Abhi bhi Zamindar bula sakta hoon na apne aap ko
Manikpur mein to hamesha hi Zamindar rahenge aap
Theek hai phir
Zamindar Soumitra Roychowdhury aapko apni suputri saudaamini Pakhi aur Varun Shrivastav ke vivaah mein saadar aamantrit karte hain
Ab aamantran chapvaane ka samay to hai nahin abhi
chaar ladkon ko bhej deejiye bicycle par
hamari taraf se sab ko nyauta dene  Aur doctor sahab  daakbabu  daroga ji ko aap khud hi jaakar aamantrit karen
Aap itne taiyyar hokar kahan jaa rahe hain
Ja nahin raha hoon  koi aa raha hai
Koi jalsa ho raha hai
Hamaari beti ki sagai hai
Wah    badhai ho aapko
kin mahanubhav ko apni beti de rahe hain
Tum vivaah kar rahe ho  Pakhi se
Sagaai
Kya baat hai Varun  Kya chhupa rahe ho
Kuch nahin
Kuch to hai jo tum nahin kah rahe ho
Bajpai ji ko kya bataaoge
Pata nahin
To phir sagaai kyon kar rahe ho
Usse poora hi khatam karke jaane ka iraada hai
Sagaai kahaan hai
Mandir mein
Kab
Kal
Aapko sagai samaroh tak rukna chahiye
Varun ko bhi achcha lagega
Zaroor rukta Zamindar babu  lekin jahaaj pakadna hai Bajpai ji
Bahut shubkaamnaayen Varun sahab humne suna
Cigarette hai
Ek jalaao
Beta  paise ki baat main nahin kar paoonga
Tum aur Majumdar hi sambhaalna
Main chaloonga
abhi nikloonga to subah hote pahunchunga
Bahut achcha
jaisi marzi aapki
Agar burra nahin maane to Inko gaadi tak saath le jaane ki ijaazat chahoonga
Shauk se Bajpai sahab
Kya ho raha hai
Sagai kar raha hoon
Phir uske baad
Ghadhaa ghaas se rishta bana lega beta to khaayega kya
Chacha kabhi na kabhi shaadi to karni hi hai na
Beta maine to nahin ki shaadi
Aur agar maine kar li hoti to tum sab ko kaise paalta
Main jaanta hoon aapne hamein paala  nahlaaya dhulaaya  khilaya bada kiya
aapne jo kaha maine bhi kiya
Pahle aap se kabhi kuch nahin maanga
Bata sakoge tum usse ki tum kya karte ho yahan kyon aaye ho
Kal Suraj ko police ne maar diya Bareilly mein
Kaise
Usne bhaagne ki koshish ki
Do betiyan thi uski  Ek beta tum to jaante ho
Ye zindagi hai hamaari  Jo hum jeete hain
Chaubees ghante  Dono peher  Poore saal
Ye dena chahte ho usse
Baaki tum azaad ho  Tumhaari zindagi hai jo karna chahte ho karo
Nakli  Sab ke sab nakli hai
ek note asli nahin hai
Un logon ka ek bahut bada antarrajeeya giroh hai
Bajpai jinka sardar hai jo khareeddar banke aaya tha
Varun Shrivastav ka asli naam kya hai kissi ko nahin pata
kabhi vah Narayan Maurya hota hai  kabhi
Mohan Das
Debdas Mukherjee ke bhi kayi naam hai
Madan  Tony aur pata nahin kaun kaun se
Daroga Babu sirf aapki madad karna chah rahe the
Ek chhitthi likhiye hamari taraf se
Ki Pakhi ka vivaah humne sthaagit kar diya hai
Aur maafi maang leejiye
Jo mann mein aaye likh deejiye
aur hamein akela chhod dein aap
Kal yadi samay nikaal kar ek nazar hisaab par
Mujhe maf karo do
Maafi to mujhe maangni chahiye beti
ek cheez maangi tumne vah bhi nahin de paaya
Kuch nahin to kam se kam tumhe hi saath le jaata
Sab kuch aapke naam chhodkar gaye hain
Kya karna hai beti
Didi khaana kha lo
Main kar loongi Shyama
unko chhod do
Main kya karoon phir
Tum jaao
Pakhi ji  aap jitni achchi tarah Varun ko jaanti thi  koi aur nahin jaanta
Aap agar madad nahin karengi to unke giroh ko pakadna mushkil ho jaayega
Jo Manikpur mein hua aapke saath vah kayi auron ke saath ho chuka hai
Iss giroh ne lakhon  karodon churayen hain zamindaron  raja maharajaon se
kai parivar khatam ho gaye hain
tod diye hain in logon ne  Sirf akele Roychowdhury sahab ki maut ke zimmedar nahin hai ye
Mere baba isiliye nahin marre kyonki unhe kissi ne loot liya
Vah Varun ne unka dil toda tha
Unko dhokha diya tha
Vah us pe bahut vishwas karte the
Aur agar vah marre nahin hote to vah bhi yahi chahte ki Varun ko uske kiye ki sazaa mille
Aap madad karengi to hum unko pakad sakte hain
Mujhe usse badla nahin lena hai
Singh sahab  Main sirf usse bhoolna chahti hoon
Agar aapko meri zaroorat pade ya aap ko kuch yaad aa jaaye jo aap bataana chahe to operator ko bol ke aap yahaan phone kar sakti hain 
Main jaoon
Khaana dhak ke rakh liya hai
Thanda hone se pahle kha lena
Aapne subah se kuch nahin khaaya hai
Inspector  Singh se baat ho sakti hai
Usne ek baar bataaya tha ki Jandrighat ke raja ke mahal mein ek paanch sau saal puraani Ganesh ki sone ki murti hai
Khaali guest house kiraye pe uplabd hai
Pakhi    meri baat sun rahi ho
Kissi garam jagah jaakar rahna chahiye tumhe
zyaada jeeyogi
Marna to hai hi ek din doctor uncle
kya karoongi ji kar
Ek aur kitaab likh sakogi
Jo likh rahi hoon  ussi mein hi saari zindagi khatam ho jaati hai
hai    jaanleva hai
kitni bhi zidd kare akele mat chhodna 
Hum to lad lad kar ro ro kar thak jaate hain
Jab vah akele rehna chahti hai to baahar dhakel deti hai  sunti kahan hai
Tum bhi vaapas unko andar dhakel diya karo    aur kaadha pilaate raho
Kaadha pee lo didi  Doctor sahab ne bola hai
Kaadha pee lo
Main pee loongi  mez par rakh do
Abhi peeyo  hamaare saamne
ola na mez par rakh do  pee loongi
Mujhe maaf kar do
Koi do jann aaye hain
Kya karoon
Dikha do    kiraaya pahle le lena
Aur kaun rehta hai yahaan
Maalkin    uski tabiyat theek nahin hai
Ye leejiye
bistar hai  bijli bhi hai  lekin thoda chhota hai
Jo bhi hai theek hai  poore shahar mein bas yahi ek bacha hai
koi bhi jagah khaali nahin hai    aisa kyon
Aisa nahin hai
ek hotel hai
dharamshaala hai
Sab bhari hai
Khaane ka kya hai
Subah bol deejiyega  Kyonki hum to yahaan rahte nahin
Door shaher mein rahte hain
Hum jaayen
Aap jaao
Hamaara naam nahin poocha aapne
Aapne bhi to hamara nahin poocha
Aur isse baat pe hum chalte hain
Main Singh bol raha hoon  Inspector Singh
Giroh ka sardar Bajpai Kalkatta mein pakda gaya
Aapko saavdhan karne ke liye phone kiya tha
Bajpai ne kuboola hai ki vah dono Dalhousie mein pahunch chuke hain
rahne ki jagah dhoondenge
Humne saari jagah jahaan par log rah sakte hain band karva di hai
Kabhi na kabhi aapke paas pahunchenge
jaise hi pahunchenge aap mujhe phone kar deejiyega
Aap log phail jaao
Do jan aaye the Hotel pe  Humne unko bhej diya bol ke ki jagah nahi hai
Chaubees Pachchis saal ke
Ek dubla sa tha  Dev Anand type
Bilkul
Pata nahin sahab
hamein to koi khabar nahin
Hotel vaala bolta hai do jann aaye the
yah bol rahe hain agar vah kahin nahin rah rahe hain  to gaye kahaan
Aap museum se aaye hain  Dilli se
Moorti le ke kaise jayenge
Truck mein le ke jayenge  Dilli se truck nikal chuke hain
Aap uski chinta bilkul na karein
Kam se kam chhey log Delhi se bhejey gayein hain  jo moorti ke saath saath yahan se Dilli tak jayenge
Aur agar aap chahein  to aapka koi aadmi bhi saath jaa sakta hai
Main aur kya kar sakta hoon aapke liye
Humein iske liye ek baksa banwana padega
jiske liye hum kal aa key napai kar lenge agar aapko asuvidha na ho Bas
Aap bolo to thahar bhi jaate hain
Kal se aa jaao
aaj hum sab ko khabar karva dete hain ki aap log aa rahe ho
Yah rahenge aap ke saath
Kahin chhodvaana ho to hamari gaadi chhod degi
Nahin uski koi zaroorat nahin  bahut bahut dhanyavaad aapka
hahn vahi dono the
Aap ke paas kitne log hain
Baarah
Sab ke paas hathyar hai
Donali hai
Mujhe sab chahiye
Phone utha nahin rahe
So rahe honge
Bajpai uncle sote nahin hai
Kuch gadbad hai
Koi gadbad nahin hai
Hai Sahab
vah log vahaan se chale gaye
Hamara peecha ho raha hai
Poori police force baahar hai hamare liye
Tum daayen jaao
main baayen nikalta hoon
Didi main jaa rahi hoon
Sahab    Bajrangi ki haalat bahut kharaab hoti jaa rahi hai
doctor ko bulva bheja hai
Usse goli lagi hai aur vah zyaada door nahin jaa sakta
Vah shahar mein hai
ghayal hai
Chaaron taraf parcha chapva kar baanto
deevaron par chipakvaado
Uska huliya kaisa dikhta hai
mujhe ye aadmi chahiye
Dhoondte raho usse jab tak mil nahin jaata
ya mar nahin jaata
Police ko tumne bulaaya tha
Police ko tumne bulaaya tha
Bajrangi nahin raha
Mera dost mara hai tumhaari vajah se
itni aasaani se marne nahin doonga tumhe
Tumko bhi kissi ki maut ka gam ho sakta hai mujhe pata nahin tha
Tumhe bahut kuch pata nahin hai
Tum jaao Varun
Mujhe chhupne ki jagah chahiye
Vah tumhe yahaan nahin milegi
Chale jaao nahin to police ko telephone kar doongi
Tum nahin karogi
Yah tumhaari galatfahmi hai
Karna hota to bahut pahle kar chuki hoti
Darwaaza band kar do Shyama
Aap band kar rahe ho ya main kar doon
Police vaalon ne roka tumhe
kuch poocha tumse
Koi savaal kiya  mere baare mein
Nahin
Mujhe bahlaane ki koshish mat karna
Tumhaari tarah vah jhoot nahin bolti
Aapki tasveer saare bazaar mein lagi hai
Aapko dhoonda jaa raha hai
Ek havaldar ki hatya ka aarop hai aap pe
vah kah rahe hain ki aap ne apne dost ko bhi maara
Tum ne Deb ko maar dala
Aapko dekhte hi goli maar dene ka aadesh hai
Kaun ho aap
Yah Bhagwaan Vishnu ke avataar hai Shyama
inke das roop aur naam hai
Maine Deb ko jaanbooch ke nahin maara
Vah mera dost tha  mere bhai jaisa
Aur vah hawaldar
Vah mujhpe goli chala rahe the
Main unpe
Uss ek hawaldar ko goli lagi vah marr gaya
Main chor hoon  Hatyara nahin
Mujhe tumhaari kissi baat pe vishwaas nahin hota Varun
Main sach bol raha hoon
Uss samay bhi sach bol sakte the bahut kuch bach jaata
Tum na to mujhe jaanti ho Pakhi na mere baare mein
Hahn  mujhe to tumhaara asli naam bhi nahin pata
Deb  Bajpai uncle    main unko dhokha nahin de sakta tha
Unhone paala hai mujhe  main aur Deb paida hue the  tab se
tumhaare liye unka vishwaas uthaakar taalaab mein nahin dooba sakta tha
Mera vishwaas dooba sakte the
mere pyaar ko dhokha de sakte the
Tumhe samajh mein nahin aayega
tumne kuch dekha hi nahin hai
Chaardeewaari mein  aisho aaraam mein rahi ho saari zindagi
tumhaari samajh mein nahin aayega
Khaali hai
Le jaayiye usse apne saath
rakh leejiye
masala kootne ke kaam aayega
Didi police ko telephone kar doon
Tum apna kaam karo Shyama
Aap kaahe usse bacha rahi hai
Pahle se jaanti hai
Hahn    tum jaao
Lekin
Ye mera kuch nahin bigaad sakte
Nandan    Varun bol raha hoon
Varun    jahaan bhi ho gaayab ho jaao
Police ne sabko pakad liya hai  poora giroh khatam ho gaya hai
Nandan    Nandan    Deb mar gaya hai
Mujhe bhi goli lagi hui hai
Mujhe yahaan se nikaalo
Bajpai uncle phone nahin utha rahe
Bajpai uncle pakde gaye
Ram aur Gupta ji ko to goli mar di hai
Lucknow mein  Rai Bareilly mein  Bastar mein  har koi pakda gaya hai
inko sab kuch pata tha
Mujhe yahaan se nikaalo Nandan
Kal milo mujhe Lakkadmandi mein subah aath baje
Theek hai
Samay se pahunch jaana
Main ek minute intezaar karoonga bas
abhi ghadi milaao
Abhi baj rahe hain saat taintees
Main kal chala jaoonga
Aaj raat yahin rukoonga
tum chaaho to police to phone kar sakti ho
Mujhe yadi phone karna hoga to tumse poochne ki zaroorat nahin hai
Main bas kah raha hoon
Mat kaho
Zamindar babu Guzar gaye
Kaise
Tumne unhe maar daala
Jaise tumne Deb ko maara
tumhaari galti nahin thi
Mujhe
Tumhe unki maut ka koi afsos nahin
Khaana didi ne nahin bheja hai  hum khud laaye hain
Hum ghar jaa rahe hain
Police ko kuch nahin bataayenge
bas aap didi ko kuch mat karna
Sab kuch peeche chhodkar aayi thi main yahaan  sab bhool jaane
pata nahin kyon tum vaapas aa gaye
aur pata nahin kyon maine aane diya
kyon jab tum so rahe hote ho to main gala ghont ke maar nahin daalti
mazaa aa raha hai tumhe dekh kar ki main kis haalat mein hoon
Vah ped dekh rahe ho
Usse raat din taakti rahti hoon jaise vah koi tota ho
meri zindagi hai
roz uske patte girte hue dekhti rahti hoon
Jis din vah ped nanga hua aur jis waqt uski aakhri patti girri
main apni aakhri saans loongi
yahaan iss haalat mein la chhoda hai tumne mujhe
Yah jaankar shaayad thodi sharam aaye tumhe jeene mein
lekin mujhe pata hai tumhe kya farak padhta hai
tum usse bhi apne aap ko chhupa loge
Baahar abhi bhi bahut garam hai
Mujhe kuch din aur yahaan rehna padega
Chai
Mukhe tumhaari chai nahin peeni
To kya karna hai  Marna hai
Hahn marna hai
tum jaao yahaan
se aur mujhe marne do shaanti se
Shyama ke hote hue shaanti se marna mushkil hoga
Kya jataane ki koshish kar rahe ho tum
Kuch nahin
Jab karna chahiye tha tab Bhaag gaya tha
aur log the tumhaare chaaron taraf
Mujhe pata hai tumhe kya chahiye
Kya
Ek baar se mann nahin bhara phir se
Kya karoon    tum to hi itni haseen
Main mazak nahin kar rahi hoon
Mujhe to aata hi nahin mazaak karna
Tum jaao yahaan se
Mera naam mat lo
Cheekho mat malkin
vaapas daura pad jaayega
Yahi to chahte ho tum  ki mujhe daura pad jaaye
Dekha
Tum
Chhup
Kabhi kabhi to sochti hoon tumhe jaan se maar daaloon
itni nafrat hoti hai mujhe tumse
lekin itni taakat nahin bachi hai mujh mein
mujhe bas ab mukti chahiye Varun tumse  apne aap se  iss zindagi se    sabse
Mujhe pata hai Namita  Bhagwat ki chhuttiyan chal rahi hai
kya karoon
nahin mujhe usse nahin baat karni
Hahn bete  kaise ho
Main Dalhousie mein hoon
nahin tum yahaan nahin aa sakte
main yahaan kyon hoon
Aap so jaao
Sota hoon to sapne mein aata hai
chidhaata hai saala
tum so jaao  main jaga hoon
Usse goli lagi hai  ho sakta hai mar gaya go
Marega to kissi na kissi ko to dikhega
aur yadi kissi aise jagah mara hai jahaan dikh nahin sakta to insaani shaeer hai
marta ha to sadta hai    sadta ha to badboo aati hai
Hahn lekin baraf bhi to gir rahi hai
Usmein boo nahin aati
Tumne kabhi bhi mujhse pyaar kiya tha
Mere saath hi aisa kyon kiya
Jaanbooch ke kuch nahin kiya maine
Main jab Manikpur aaya tha mujhe nahin pata tha tumse takkar hogi
jab pahli baar tumhe dekha tha to thodi der ke liye laga tha main mar gaya hoon
Phir mujhe nahin pata tha tum Zamindar babu ki beti niklogi
Main chori karne aaya tha
aur parivar mein ghusna isiliye pada kyonki pata karna tha kya kya hai jo chori kiya ja sakta hai
ye mera kaam hai
Jab maine dekha ki tum mujhse pyaar karne lagi ho to maine kayee baar rokne ki koshish ki
Lekin nahin roka gaya
Phir Bajpai uncle to pata chala
unhone Bola main kaun hoon
kya karta hoon
tumhe pata chala to tum kya phir bhi pyaar kar sakogi
Tumne abhi bhi mere savaal ka jawaab nahin diya
tumne kabhi bhi mujhse pyaar kiya tha
Andar aa sakta hoon
Main seedha kaam ki baat par aata hoon
Aap ne usse dekha  Ya Milli
Main usse kyon miloongi
Hahn
aapne bola tha vah aane vaala hai
aaya nahin
guesthouse khaali hai
board abhi bhi baahar laga hai
Phir bhi vah aapke guesthouse mein rah raha tha
Nahin
Main andar dekh sakta hoon
Abhi to nahin hai
kal laakar dikha sakta hoon
To phir kal hi aayiyega Singh sahab andar dekhne
Aap usse bachaane ki koshish kyon kar rahi hain
Main kissi ko bachaane ki koshish nahin kar rahi hoon
Ye vahi aadmi hai jiski vajah se aapke pitaji ki maut hui
aur hamaare ek havaldaar ki    goli maar ke hatya ki hai usne
Jiss din pakda jaayega ya to usse phaansi par latka denge ya utha kar jail mein phenk denge
baaki saaari zindagi ke liye
Kal main vaapas aaoonga warrant ke saath
aur dus police vaale bhi honge mere saath
jinko main baahar chhodkar jaa raha hoon
agar usne raat ko yahaan se bhaagne ki koshish ki to ye usse goli maar denge
nahin to kal main maar doonga Agar vah zinda milla to
Kya matlab
Ho sakta uss raat jo goli maine usse maari ho ussi se mar gaya ho
Dhanyavaad Singh sahab
Main jaakar aaraam karoon
Meri tabiyat theek nahin hai
Tumne mujhe bataya kyon nahin ki tumhe goli lagi huyi hai
Mera asli naam pata hai kya hai
Kya
Hanste hue achchi lagti ho
Vah  Singh tumhe maar daalega
Deb hota to pata hai kya kehte
Kya
Aisa koi  Singh ya Rahman paida nahin hua jo Dev Anand ka baal bhi baanka kar sake
Tum Dev Anand nahin ho
Vah mujhe choo bhi nahin paayega
isse bade bade chakravyuhon se nikla hoon
Vah kal warrant le kar aa raha hai
Main raat ko chala jaoonga
Kahaan jaaoge
Pata nahin    Chandratal
Aur phir  Vaapas apni duniya mein
Meri duniya to khatam ho chuki hai
koshish karoonga tumhaari duniya mein aane ki
Mujhse moonh mat modo Pakhi
Meri taraf dekho
Mujhe pata hai tumhe meri kissi baat pe vishwaas nahin hai
lekin aaj main jhoot nahin bol raha hoon
maine tumhaare aur Zamindar babu ke saath jo kiya uske liye kabhi khud ko maaf nahin kar sakta
vah hak sirf tumhaara hai
lekin main nafrat karta hoon apne aap se
Aur shayad jab tak jeeyoonga tab tak karta rahoonga
Tumne kabhi mujhse pyaar kiya tha ya nahin varun
Kiya tha  bahut kiya tha
abhi bhi karta hoon
tum ek iklauta mauka thi meri zindagi mein jeene ka jo maine gava diya
meri zindagi mein sabne mujhe istemaal kiya hai
pyaar sirf tumne kiya
izzat sirf Zamindar babu ne di
aur uski keemat nahin chuka paaya
Jo tum ji rahi ho yahaan vah tumhaari zindagi nahin hai
uss aakhri ek patte ke saath zindagi jodkar rakhi hai
jo sahi nahin hai
vah tumhaara tota nahin hai
Aur agar vah aakhri patti gir gayi to
Nahin giregi
Kiske liye jiyoon main
Apne liye
tum likhna chahti ho na
tum bahut khoobsoorat likhti ho
likho  bataao duniya ko ki kaise ehsaan faramosh log bhi hain unke beech
Main akele nahin rah sakti Varun
Tum kabhi akele nahin rahogi
yah mera vaada hai
Vah bhaag gaya Singh sahab
Mujhe pata hai
Aapko pata hai
vah painter banna chahta tha
aur usse pattiyan banana bhi nahin aata tha
Usne aakhirkaar apna masterpiece bana hi diya
Hahn didi
Bhook lagi hai
Pata nahin vah kahaan chala gaya tha
Pata nahin vah yahaan Chandratal pe kab aayega
lekin mujhe pata hai
Ek din vah aayega  aur hum zaroor milenge
kyonki main yahaan baithi uska intezaar kar rahi hoon
