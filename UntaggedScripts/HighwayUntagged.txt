Itni kya urgency thi yaar?
Zindagi saath bitaani hai humein, abhi ye log keh rahe hain kuch din mat milo to ruk jaate hai na?
Chalo na
I think tum vaapas chali jao.
Abhi tak kisi ne dekha nahin hai humein
Ye rasam-rivaaj aur aaiye ji namaste ji
ghaghra aur jhumka aur nathni
please chalo yahan se
Thodi der is ghar se door rehte hain, khule mein.
Sirf ek ghante ke liye
Ek ghante ke liye?
Gaadi to start karo
Pandrah minute
Achcha chalo to
shakes his head, starts the car.
Pandrah minute
Chaloooo.
Paanch minute bache hain
Arey?
Abhi time start nahin hua hai.
Pehle in bright lights se to nikalte hain,
khule mein jaate hain kaheen
Highway chalein?
Bina security ke?
Bus highway ko touch kar ke aa jayenge, theek hai?
Promise 	Dekho ye bilkul
Dimagh ke saare knots khul rahe hain
Good, vaapas chalte hain
Thode aur khulne hain. Little more, okay?
Ye little more little more karte karte bahot zyada ho gaya hai 	Haan to little more
ye raasta safe nahin hai
Toh tum ho na
vaapas hi nahin jaate hain yaar Haan?
Chalo bhaag jaate hai hum
Haan na Kat lete hain yahan se
Aur ek beautiful ghar banaate hain kisi pahaad par.
Tum bhedh charaana, main tumhaare liye khaana banaoongi…
bahot maza aayega.
Okay, main turn kar raha hoon
Bahot ho gayee bewakoofi
Little more, little more
Kaafi pehle mud jaana tha humein
Band to nahin ho gaya?
See Hawa kitni alag hai yahan. Kitni Fresh
Sheher mein to bechaini hoti hai saans lene mein
Aisa kyon nahin ho sakta?
Agar tumhaara drama khatam ho gaya hai to vaapas aa jao
Tum baahar aao na Ek second ke liye
main keh raha hoon
Ruk saala Ruk Ruk
Sagle khade raho vaheen
Teri
Agli idhar chalegi Pher na boloonga
Arey kah wa jeep ko?
Maine kaha tha na? Maine kaha tha
Ya gaddi pakad
Ab khush?
Peeche aayo koi to goli chal jaagi
Dekh roun main
Chal nikal, nikal
e phaun laga
AeTere paas gaudi ae? Kauhan hai tu?
Jaana kahaun ae?
Mangad ke peeche waalo rasto dekh ro ae
Seedho chal batata oon
vaaye raaste par paahad ke peeche aa ja khtettan mein Aur
Aa jao aa jao Sagle o?
Haan
Yu koun ae?
Peeche ke darwajje khol.
baith
Daalo yaaye bhitter
Haanthan ne baandho
Naam bol apna
Naam ka ha tera?
Mujhe ghar jaana hai
Naam naam
Arey chup
Bol
kaha?
Ho ga? Hain?
Manek Tripathy ki beti hai?
Hajaaran ber keh chukaoon in ameeran te door raha kar
saban ki pahonch howe ae, inte uljhega to ye teri khaale udedh denge badan se
Ab siltiyo yaate
Itti baddi odi gaadi mein kaun chale ae? Hain?
Haan par Tripathy ki chhori?
Haan Tripathy ki chhori
Police, Home Guard, BSF, Millaetry sagle thaare pichhonde su ghus ke thaare munh se nikalne waale hain, ab bacha le apni ijjat
Ek hi raasto ae
yaay kain phenk-ooonk ke lambe nikal lo aur haath jodo Ram ke
Aur chhe maheene, saal talak mud ke Dilli ki ore munh mat na kar liyo
Insaan ne apni okaat pata honi chaiye
Gaand mein na goo, hagne chale pahaad
Teri gaandephat te huye dekh ra oon.
Ya ke jaisa ho gaya ae tu bi
Tau	Ae Bhaati
Ya pistale alag kar
ameeran te door ra kar, dara kar
Tau	Tu na bolega abhi
Kaaha mil go humein inte dar ke? Hain?
Inhein salaam thoko, inke darwaaje kholo Kyon?
Kyonki saale ye jab chaein, jaise chahein le sakte hain teri
To le to rakkhi ae
Or kon si leni baaki ae?
Baat yu ae ki chaaploosi ki aadat pad gi ae humein
Dene mein maja aane laga ae ab
Bhaati teri
Tau	 ya ae le ja baahare
Abey oo Manek Tripathy ae..
sagli duniya mein vaake kaarkhaane aae
neto minister saare vaake ghar aawe-jaawe ain
Us se bhid jaan?
Ka karega? Hain? Phone karega vaake
Ji aisa ae ki aapki laundiya mhaare paas hai.
To main sms kar raha hoon address, aap na jara paise le ke vahan aa jaana.
Theek yueen boloongo main
Aur jab londiya ki taang pe goli padegi na
to Tripathy ka baap bhi aavega paise le ke. Na to kothe pe bitha doonga saali ye.
Bik jaagi kisi andheri gali mein kahaiye patto bhi na chalego bahot baddo ae hindustan.
Ar kuch bhi na huya to saali ki thoothdi pe goli maar doonga par chodoon na vaaye
Tau	Ya ki taant pe to kauuo baith go hai
Aur deekhe bethaaego mhaari pe bhi.
Kutte ki maut marego Bhaati Sun le
Kutta kutte ki maut i marego
Kaha paad lenge mero, chaar bere phaansi devenge?
Teen khoon to pehle hi hain
Jaisi jindagi hai mout bhi vaisi hogi par ya kaam to hogo
Yu main karongo
Ghabraiye nahin
bolte hain humko..
Hum dhyaan rakhenge aapka, theek hai…?
Baad mein baat karenge hain na…?
Abhi humko jaana hai, kyonki…
Arey uth, jaldi kar
Chalo
Bharoso waise ee na ae kaaye ko
Kar diyo jo karna ae
Phonan ne aaf kar do sagle
Jai. Je bola.
Bolo Lakkad Maharaj ki
Jai. Je bola
Bolo Gaam Khede ki
Jai. Je bola
Qawwali ko koi latest number aayo ae?
Hawker	Baat suno bhai qawwali latest nahin suni jaati
To ka suni jaave hai?
Hawker	Khaas kalaam hai ye
Maula Ghareeb Nawaz ki shaan mein
Aur puraani?
Hawker	Bahot zyaada
Pher theek hai
Gujjar
Matlab ki kamaal kar diya tumne bhai yaane jhande gaad diye kasam se…
Ab to Masha ah kisse-kahaniyon mein charche honge tumhaare…
Phone pe bolna theek na tha ye sab
Yaane ki bhai dopahar ko khabar mili aur maine tumhara phone try shuroo kiya
Bhai nu bata humein chhipa kahaon ro ae
Kya hai na ki bhai ab tum tum nahin rahe, mashallah hasti ho gaye ho famous
apna consignment le kar galli mein ghusoge do minute mein khushboo phail jayegi saare Ajmer mein…
Ab tum yahan nahin ruk sakte.
Khabron mein aa gayee kaha yu baat?
Ab tak to nahin bhai magar khabar sabko hai police waalon ki badaulat
Ya mere Bawa… Tere paas M K Tripathy ki beti hai? Hain…?
Hum hain
Bukhaar to nahin hai na kaheen?
Sunn ho gaye honge na honth?
Arey? Hum aapki side mein hain
Aur ye baat kisi ko bol mat deejiyga
Bahot danger log hain ye…
Kya karenge aapke saath
Aap to soch bhi nahin sakti hain ki aisa kiya bhi ja sakta hai
magar hum hain
Hum dhyaan rakhenge…
Aapko apne ghar jaana hai na? Haan…? Apne ma-baap ke paas, apne logon mein… Jaana hai na vaapas…?
Jaldi kar le
Aa gaye?
Paani pilo diyo ae, khaana baad mein denge.
Hum udhar baithe hain hai vahan
Baith ja
Sambar 	Haan Namak ka karkhaana…
Haan sab theek hai
Arey?
Kya hua bhai?
Haan, kya hua?
(striding forward) Bhaagna chaah ri
Haan to?
Chal bhaag
Kaha hua? Bhaag
Arey?
Hat peeche
Apni marji se bhaagi
Apne aap hi jaagi bheetar
Chal
Moe chaha kyon na dee?
Na dee?
Phone ke naye sim card jaroori hain
uske haath bhijva diyo
Or bi samaan lena hai
Sab le aiyo
Meri awaaz aa rahi hai?
Kya hai?
Suniye, main thodi der ke liye… baahar aa sakti hoon?
Kyon?
Mujhe aise… band band se na… sar ghoomta hai…Tabiyat bahot kharaab ho rahi hai…
Haan to theek hai na
Main bhaagne ki koshish nahin karoongi Please, thodi der ke liye…
Itna kyon bol rahi hoon?
Aisa lag raha hai main hoon hi nahin yahan, koi film chal rahi hai aur main dekh rahi hoon… control nahin hai, munh apne aap chal raha hai
Actually parson se raat se kuch bola hi nahin hai… correct shayad isi liye
Aae
Chaha badhiyo ae?
Different hai Magar bahot achchi hai. Is mein cheeni daali hai, ya kuch aur…?
Oye toone banayee?
Daali to cheeni hai bhai
Par yaan ko namak thoda ghus hi jaave hai
Har cheez mein namak hai Chehre pe namak aa jaata hai
Haan
Mujhe laga sirf main feel kar kar rahi hoon
Na na, sab feel kar rahe hain
Mujhe to aise haath pe…
ye dekho namak… dekho
Aapko aise bhaagne ki kya jaroorat thi?
Ab suniye Dekhiye
Nahin nahin nahin
Bharosa karna padega thoda
Nahi to kaise hoga? Haan? Plan suniye
Aise ghabraane se thodi hoga? Haan to plan jo hai vo ye hai
Dekhiye dekhiye
Hum jaante hain aap kya soch rahe hain
Aisa bhi to ho sakta hai aap ghalat samajh rahe ho…
Aise nahin ho sakta? Ab main bolta hoon ki baat kya thi. Aap khud hi
Arey… bhai aap ghalat samajh rahe ho aap suno to…
Yu sauda ae Laundiya na
Haan to bhai main…
Bas. Baat khatam.
Kapde dhang se na pehen sake hai?
Chal
Abhi ke abhi nikal rahe hain?
Aur ab kahan ja rahe hain?
Pata nahin
Chal jaldi
To ja ke sab ko bata dega?
Munh band kar ya ko Haathan ne baandh aur daal peeche
Ho sake na bataave?
Pakko bataego
Saala saanp
Ar yu raasta Ratangarh i niklego?
Ar tempo ke kaagajan ko ka karenge?
Police hai, state border hai unhein is naye number ke kaagaj na dikhaane honge?
Jaako number lago ae vo gaadi thunk kar kabaad mein padi hai. Aur vaake kaagaj yo rae.
Arey Jiyo Ab aage ko ka plaan hai? baat karni hai Ajmer
Phone on karoon?
Sim carde likaad ke phenk de. Ruk ke call karni hogi kaheen se
Ruko…
Peeche dekho
Kahaon gayee thi? Hain…?
Tum kahan gaye the?
Dimagh kharaab ho gaya hai tera tu moso pooch rahi ae?
Tumhein jaana ho sakta hai to mujhe bhi to jaana ho sakta hai na?
Sochna chahiye
Chal
Kaha hua?
Ho gi baat?
Haan
Aaj phone karego
yaake mobile mein battery laga ker,
ar pher do din baad humsu milego Aaja
Main aage baithoongi
Kasam se haddiyan ne tod doongo ghani bakwaad kee to
Theek hai… Tod do haddiyan ne… Tasalli kar lo.
Par baithoongi main aage hi.
Problem na hai
Main raoonga na side mein. Donon rahenge dono sidan mein, aur ka?
Maine bahot kharaab se baat kee. Strange
Itni budtameezi se to main kisi se baat nahin karti Kabhi nahin
Mere baare mein to ye hai ki main bahot well-behaved
I mean tameezdaar hoon Aur tumse to
Sorry Actually ulti kar kar ke
Tu chup rahegi? Chup rahegi?
sorry bol rahi hoon
Main bol raha hoon sory? Hain?
Hum yahan tameej dikhaane aaye hain?
Apne baap ke ghar ja kar dikhaiyyo tameej
Tum vohi ho, Dilli waale?
Badal gaye ho
Ka hua sirjee? Ka baat bai?
Kuch bhi nahin, hain.. Khaali le ke ja raha hai tempo?
Ghar ke samaan ae bas
Ya Rajasthan da maal hai chori da hain?
Bilkul koi Rajasthan ka maal nahin hai. Maa ki kasam.
Dikha apne ghar da saaman.
Sir ek minute
Hain?
Ek baat karni hai
Kuch samjhauta kar lete hain
Darasal imandaaran waali shakl nahin na hai teri Is liye thoda confuse ho gaye si
Chal dudki ho
Bura maan gaya? Hain? Tempo zapt karwaoon?
Nahin nahin
To nikal
Haan
Kya hua?
Hain?
Tu chhip gayee thi?
Arey chhip gayee thi kya?
Haan
Kyon?
Yehi to mauka tha tere paas, chhipi kyon?
Pata nahin
Arey pata nahin kya matlab?
Pata nahin matlab pata nahin
Ho sakta hai dimagh kharaab ho gaya hai mera
Aaraam se nikal sakti thi
Khaana hai to kha le jaldi
Kya?
Main nau saal ki thi
Ghar mein… Vo imported chocolates laate the - mere uncle… Dad se bhi bade the vo…
Mujhe god mein bitha kar pyaar karte the
Aur akele mein bathroom ke andar
phir god mein bithate the… pyaar karte the…
Dard hota tha bahot Main… Mere…
Cheekhti thi main, magar vo mera munh band kar dete the aise haath se munh band kar dete the ki meri cheekh baahar na nikle aur bahot dard aur main.
Bas bas bas Ho gaya…
Meri gudiya… Best ladki hai duniya ki, sab se beautiful…
Phir aate the phir munh dabaate baar baar aate the
andar cheekhti thi main
Kisi se kehna nahin, theek hai…?
Ek din maine mummy ko bol diya, bataya unhein
Mummy ne kaha
Janwar saale Tameez, tehzeeb
Namaste karo, paon chhuo inke
Har taraf vohi hain
Unke beech rehna hai, hansna hai…
dosti karni hai pyar karna hai…
Jahan se tum mujhe laaye ho, main vahan vaapas nahin jaana chahti.
Jahan le ja rahe ho, vahan pahonchna nahin chahti.
Par ye raasta… ye bahot achcha hai.
Main chahti hoon ye raasta kabhi khatam na ho…
FIR Dera Mandi Police station mein darj hai, Delhi ki jurisdiction mein.
Case ke papers aapko mil chuke hain
Dekho yaar ye baat public nahin ho sakti.
Special Cell handle kar rahi hai ye case.
Mahabir Bhaati, status faraar hai Yes sir.
Sir Ye kidnappers nahin hain, contract criminals hain. Land-grabbing, dacoity etc ke zyada cases hain.
Ladki ke phone mein battery laga, phone kar, phir battery likaad de.
Veera ka phone hai
Hum dekhna chahte hain ki tum bharose ke laayak ho ki nahin
Pher phone karenge
Main bataane hi to aaya hoon sir, sab kuch bataoonga
Hai na? Na bataane waali koi baat hi nahin hai
Sir saat-aath din pehle nikle hain yahan se.
Tab to kaheen bhi ho sakte hain
Agli baar main bataoonga ki paise kis tarah dene hain
Sir phone Calcutta se tha Yes sir Veera Tripathy ke number se.
God knows vo kahan hai is waqt vo kya kar rahe hai uske saath
Kya bola? Haan?
Chal bata Bata
Kya hua? Nahin bataega?
Bata Bol saale Bol
Kuch nahin? Kuch nahin?
Aage se left
Kaisi kaisi jagah hai is country mein?
Aisi tooti purani gandi jagah hi kyon pasand aaye hai aameeran ko?
Ar nek idhar aa ja
Yaay pakad, tareek dikhaani hai.
Ye language kaun si hai?
Ki unhein lage hum Bengal mein hain.?
Oye apharan huya ae tero Dukhi to lag ja…
Aiso ka ghanta paise milenge humein?
Achcha chal hasna band
Teri shakl dekh kar koi ghanta serious ho sakta hai?
Okay lo main peeche mud jaata hoon
Jagah theek ae Samaan-sumoon lena hai to market hai
Latte lene hain laundiya ke Vo aise alag su na dikhe
Apna to achcha achcha hone waala hai sab
par poochna tha ki ye phirauti aur phone ke chakkar mein pange pad gaye
To plan to vohi rahega na apna? Mahabir	 Kyon?
Aise hi pooch raoon
Ya laundiyaye kotthe pe bechenge
Jaada laad mein mat na aa vaake Na na, aisa na hai
Vaaki ijjat hai. Aur kae ki ijjat na hai…?
Ghareeban ki lugai ki kaha ijjat?
Vaaye to le jao raatan mein, ki seher su baddo saahab aayo o, lugai lagegi aaj raat…
Aur le ke kaun ja go…?
Ae chod na bhai, rehn de
Vaaka apna ghar waala marad…
Vo baahar jameen pe baitthego, aur lugai bhittar, saob ke saath.
Phir darwaja khulego aur vo apni lugaiya le ke ghar vaapas aur apna saara ghusso lugai pe ee likaadego
Inki to maa ka saala Inki ma ka…
Meri maan, aaj rehne de. Aaj mood theek na hai bhai ka
To main theek karti hoon na mood
Arey
Paagal ae? Pher na kariyo, samjhi?
Hmm. Samajh gayee.
Kaha baat hai?
Tumne kaha tha mere liye kapde lene Aadoo ne bataya
Acting mat karo, bahot achchi lag rahi hoon main
Ye kaun sa gaana hai?
Haan?
Tujhe kaam ka hai?
Mujhe ye gaana sunna hai Ye kaam hai
Dekh tu abhi chali ja. Chal
Mahabir Bhaati
Bahot achchi tune hai ye
Kyon bataoon main? Hain?
Ab to zaroor jaanna hai mujhe. Kaun sa gaana hai?
Gaana na hai
To phir? Gaana nahin hai to tumne kahan suna?
Meri ma gaati thi
Really? Wow Tumhaare liye gaati theen? Haan? Bolo na please
Arey haan mere liye gaati thi Vo kaam karti thi to
main uske saath hota tha to main rota tha to vo gaati thi Ho gaya?
Tum rote the? Oh
To tumhaari mother tumhaare saath hi rehti hain?
Chal, bahot ho gaya, bhittarr ja. Chal uth
Kya hai na, mera mood nahin hai jaane ka.
Bahot par nikal aaye hain tere?
Hai na? Aur darr to bilkul khatm ho gaya hai.
Aur bura mat manna magar ab to kaafi cute lagne lage ho tum mujhe
Achcha rote kyon thhe tum? Haan? Batao na? Kaun tang karta tha baba ko?
nahin poochoongi Promise nahin poochoongi Suno to
Tumhaari mother
Kya bulaate ho tum unko?
Amma
Hmm To Amma vo theek to hain na?
Tumhein mujhse promise karna hoga Mahabir, ki ye sab khatam hote hi tum unse miloge. Kahan hain vo?
Gaam mein
To tum gaon ja kar unse miloge. Theek hai?
Haan?
Ye waala
Aa ja
Bahot sahi bhai
Tum ja rahe ho?
Khayaal rakhna
Phir milenge
Vaan dekh Police s-tation ae?
Bheetar ja ke s-tation incharge se mil
Apna naam bata, aur pitaji ka naam
Bol tu vohi hai jaaka Dilli se kidnap hua…
Tum jaante ho main nahin jaoongi
Aur ya phaun le apna Ghar phaun kar liyo
Sunai nahin de raha hai? Main nahin jaoongi.
Nahin jayegi to kaaha karegi hain? Shaadi karegi mere se?
Ye achanak kya ho jaata hai tumhein? Ye kya scene create kar rahe ho?
Kaaha karegi tu mere saath? Kaaha karegi tu jaanti nahin main kaun oon?
Vohi to baat hai Main jaanti hoon tum kaun ho
Teen khoon kiye hain maine Theek hai? Maine Yo haath… yaa se, ya…
Mari jindagi khatam ae kuch na ho sake ae, theek na ho sake, bas mar jaoonga… Tu mud ja… Dil se dua hai tere liye
Kaise Mahabir?
Dekh main keh raha hoon chali ja Baot bura ho jaaga, chali ja
Kya kahaani hai tumhaari Mahabir? Kaise ho gaya ye sab?
Chup, chup Munh band kar aur ja police station.
Nahin jaoongi. Kya kar loge?
Chup chaap chal
Bahot taaqat hai? Bahot taaqat hai?
Ae main bata raha hoon dimagh kharaab mat kar
Nahin jaoongi nahin jaoongi. Mera bhi khoon kar do
Mahabir, ruko
Paagal ho gaye ho?
Ek second Mujhe ek call karni hai.
Bus stand kahan hai bhai saab? Chandigarh ki bus kahan milegi?
Ek baat tum samajh lo Mahabir Jo bhi hona hai na
vo tum akele nahin decide kar sakte, samjhe? Tumhein mujhse
Vahan ja ke khadi ho ja, bench ke paas.
Bachche paalne ka plan nahin hai
Shaadi ka bhi nahin hai. Plan nahin hai Bas aisa lag raha hai ki thoda aur thodi door aur
Thoda aur time – tumhaare saath Maine kabhi aisa kabhi feel nahin kiya hai na
ki main jo chaahe kar sakti hoon, jaise chaahe reh sakti hoon kyonki tum samhaal loge.
Maine kabhi aisa feel nahin kiya hai. Magar tum phans jaoge
Pehle vo soch rahe the ki hum shayad Calcutta mein hain. Ab unhein pata chal jayega hum is area mein hain.
Ab koi chance nahin hai bachne ka, hai na? Haan?
Shit yaar Sab kharaab ho gaya.
Kya karein? Bolo
Mera khayaal oopar chalte hain
Haan?
Chhat par Chalegi?
Magar hum aage
Kitta baat karegi? Chal
Yaar tumne kabhi bataya nahin ki duniya aisi bhi hai
Kya hua? Maine bhi nahin bataya tha ki main aisi hoon?
Mujhe khud kahan pata tha? Magar hoon To hoon.
Theek hoon So jao
Takleef utha rahi hai bahot
Jaanta hoon main
Takleef to hai, jhoot nahin boloongi.
Par abhi kaa kar sake hain?
Main kuch karoon?
Hmm? Kaa?
Hmm Ab koi takleef nahin ho rahi.
Tumko ho rahi hai?
Haan?
Takleef?
Nahin
Aur agar main tumhaare baazu par sar rakh doon, usmein koi takleef hai?
Main bataati hoon.
Aise. Takleef hai?
Haan?
Nahin. So ja.
Kaha dekha kare hai itte ghor se?
Tumhein pahaad pasand hain ya samundar?
Samandar na dekha hai maine.
Mujhe bhi pahaad pasand hain.
Ab jaise vo hai Aisa lag raha hai jaise vo bula raha hai mujhe
Chal
Hum vahan jayenge?
Aur koi plaan hai?
Nahin
To chal
Chal
Ek second ke liye yaar
Ho gaya? Vaapas de.
Haan theek hai de de.
Veera	Power hai boss
Thappad maroonga
Arey?
Matlab khelne ki cheej thodi hai La de
Achcha ek baat batao Ek goli mein aadmi khatam ho jaata hai na?
Do aadmi. Ja par chale hai.. Aur jo chalaye hai Bahot buri cheej hai
Jaanti hai?
Dekh rahi hoon.
Yaar jhagda nahin karenge hum Haan No jhagda
Tu aise na kiya kar baatein
Pher
Achcha sorry Chalo
Chalo race. Ready?
Ye duniya to nahin ho sakti Haan?
Ye koi aur jagah hai Duniya nahin hai
Ab? Ab kahan jayenge?
Kya hoga? Haan?
Kaha pata
Really Kahan hain hum? Kahan jayenge?
Ye le paani pee le thoda sa
Abhi so ja, theek hai?
Pher kal sooraj aayega, pher hum aage chalenge
Chalenge to raasta mil jayega koi na koi hai na?
Haan
So ja
Aise hi kisi phaad par mera ghar ho main hamesha chaahti thi
To chun le koi pahad. Ye sab apne hi hain…
Aur kiske hain? Apne hain, yaheen milenge jab bi aayegi.
Main to chun loongi par ghar banaane ka kaam tumhaara
Matlab makaan ki baat kar rahi hoon, vaise waale Ghar ki baat nahin kar rahi Filhaal
Theek
Chun rahi hoon haan
Thak gaya?
Nahin nahin
Haan, iske liye khaana banaoongi
Khush ho rahe hain bade
Mahabir	Apne gaam aaye hain
Tum bhi to khush hone waale ho jaldi haan haan? Promise kiya hai tumne
Kitni mehnat bach gayee Yehi to hai mera ghar, exactly jaisa chahiye tha.
Bhook lagi hai?
Haan
Dus minute. Main sab kuch ready karti hoon. Jab tak tum munh-haath dho, aaraam karo.
Saath hi karte hai ready
Ji nahin. Ye mera ghar hai. Chalo out
Arey Main andar safai to kar doon
Kya hua?
Ek minute
Nahin nahin Kuch nahin
Ye cheej ye kabhi na mil sake hai Mo ko ghar kabhi na mil sake hai
Bahot door chala gaya main Bahot door chala gaya
Maine to sochi thi saanjh hote hi laut jaoonga
Har din socha karoon vaapas chala jaoonga
Amma ke paas Bees saal ho gaye Kaha pata hai bhi ki na Amma Mar gayee ho shayad
Aur tum jaoge vaapas Ab sab theek hone waala hai, dekh lena tum
Ye ka ho gaya? Main yu na hoon Main yu na hoon.
Bas main va\an khada tha Va ne haath mein bandook pakda dee
kahi chala de Bhaati, chala de Maine chala dee Aise hi Aur sab khatam
Maine bahot buri kee hai Meri koi maafi na hai
Par mere saath kaun si achchi huyi hai?
Mere saath bhi to buri hi buri huyi hai na Main bi to laadla tha Amma ka Amma
Gun kahan hai? Tumhaari gun kahan hai?
Phenk dee
Hato Peeche hato
Khabardaar
Haan? Haan? Sab theek ho jayega sab theek ho jayega
Goli kyon chalayee you bastards? Goli kyon chalayee?
Veera suno
Peeche peeche Maar daaloongi main
Isko hopital le jaana chahiye
Shoot kyon kiya? Haan? Main chhodoongi nahin Peeche hato
Dekho time nahin hai. Isko hospital le jaana hoga varna ye mar jayega.
Nahin Kuch nahin hoga ACP	Jaldi le jaate hain isey
Haan, hospital le chalo Jaldi
Bulao, bulao
Suno suno Mahabir
Main tumhein gaon le jaoongi, theek hai? Promise Amma ke paas
Maine kaha tha na sab achcha hoga? Kaha tha na? Kuch nahin hua, sab theek hai Main bol rahi hoon na Tum dekhna
Dekhiye main jaanti hoon aap kya soch rahe hain magar baat kya hai, aap nahin jaante
Usey bachaana hai papa, okay? Mujhe kidnap kiya haan Magar baat vo nahin hai baat ulti hai
Kya ho gaya meri bachchi?
Arey kuch nahin hua hai Kuch nahin hua, main bataoongi
Veera
Ye kaun hai? Ye kaun hai? Doctor	Baitho, baith jao
Aap log kya soch rahe hain? Haan? Mujhe kuch nahin hua hai
Ye kya ho raha hai?
Arey arey.? Chhodo, chhodo mujhe Arey.?
Papa
Aap bhi
Ye injection kis ke liye? Ruko, ruko
Papa please, meri baat suniye
Achcha ek second, ek second ek second rukiye kuch baat hai, rukiye to
ek second, dekhiye mujhe nahin, dekhiye baat suniye Arey ek second
Bas bas bas
Baat samajh nahin aati? Ye kya kiya? Abhi mujhe Main
Ab aap so jao. Theek hai?
Kamal
Veera ko abhi Delhi move kar sakte hain?
Body kahan hai?
Mortuary mein hai sir
Post Mortem ho gaya?
Aap idhar aao, main injection ready karti hoon.
Vinay ki mummy milna chahti hain aapse. Achche se milna, theek hai? pleasant tareeke se.
Achcha har winter mein kehte hain bahot sardi pad rahi hai
Aap neeche kyon aa rahi hain?
Good. Aaiye, baithiye
How are you feeling now?
Pehle se bahot behtar lag rahi hai Manu
Pahaad ke oopar ghar mil gaya mujhe
Banaya maine khaana apne ghar ki safai bhi kee Phir goli chal gayee
Vinay ko mountains bahot pasand hain na? Austria mein vo kaun sa resort hai Veera ka favourite?
Main hamesha kehti thi na ki main bhaag jaaongi yahan se, mujhe sheher mein nahin rehna?
Sab kehte hain, bhaagta koi nahin hai. Main bhi nahin jaati Agar Mahabir mujhe kidnap kar ke na le gayaa hota. Magar ab na
main ja chuki hoon. Ab main vaapas nahin aa sakti.
Ajeeb baat hai Kidnap ho gayee par vahan azaad thi
Ye ghar hai mera?
Aaj chocolate nahin laaye Shukla tayaji?
Abhi mangwa kar deta hoon
Kahan?
Kahan denge? Yahan, ya bathroom mein?
Haan?
Veera, chup
Jee mummy? Kuch kehna hai?
Yaad nahin aa raha hai? Main yaad karati hoon – Meri princess
Duniya ki sabse khoobsurat ladki hai meri bachchi Yaad aaya?
Apne haath se mera munh daba kar band kar dete the haan? taaki meri cheekh baahar na nikle haan?
Jo main chillati thi
Jo main us pain mein cheekhti thi vo cheekh baahar na nikle koi sun na le isliye zor se mera munh daba dete the Shh Shh
Sach mein paagal ho gayee hai ye Sahi keh rahe hain sab
Bathroom mein baar baar nal chala kar
Kahan chali gayee thi tum haan?
Cheekhti thi nau saal ki thi cheekhti thi magar vo haath munh ke oopar, dab gayee cheekh, kisi ne nahin suni
Chalo Le chalo
Veera baahar jao to careful rehna Ghar ke baahar bahot bure log hote hain, ladki to hamesha careful rehna chahiye?
To ye kyon nahin kaha ki mujhe ghar ke andar bhi careful rehna hai, mujhe aap logon se bhi bach ke rehna hai? Ye kyon nahin kaha?
Yahan to main bilkul exposed thi Ghar mein thi main To mujhe nahin hona hai sensible. Main bewakoof hoon Main kharaab hoon
Magar main aap logon mein se ek nahin hoon. Main vaapas nahin aaoongi
